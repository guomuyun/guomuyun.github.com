---
title: "草堂怀杜"
date: "2016-08-02"
tags: [诗歌]
categories: 
  - "poem"
  - "article"
---

世代书香，少咏凤凰（1）。

壮游吴越，裘马清狂（2）。

野无遗贤，困顿彷徨。

三赋辉赫，待选凄凉（3）。

自赴奉先，咏怀百行。

梦怀李白，齐鲁宋梁。

被掳返京，哀江春望（4）。

逃奔行在，忠直见谤。

三吏三别，决绝卿相。

投奔同谷，饥寒颓丧（5）。

离陇入蜀，故旧严武。

溪畔茅屋，工部幕府。

萧森夔州，万里悲秋（6）。

逶迤出峡，客死湘舟。

文质俱美，工丽兼收。

言夺苏李，气吞曹刘（7）。

今古冠绝，光焰不休（8）。

亦经亦史，天地沙鸥（9）。  

  

注：

1. 《壮游》：七龄思即壮，开口咏凤凰。
   
2. 《壮游》：“东下姑苏台”下数句记游吴越事。并有“裘马颇清狂”句。
   
3. 《莫相疑行》：忆献三赋蓬莱宫，自怪一日声辉赫。
   
4. 被掳时作《哀江头》、《春望》等。
   
5. 事见《乾元中寓居同谷县，作歌七首》
   
6. 《秋兴八首之一》：玉露凋伤枫树林，巫山巫峡气萧森。《登高》：万里悲秋常作客，百年多病独登台。
   
7. 见元稹《唐故检校工部员外郎杜君墓系铭并序》
   
8. 韩愈《调张籍》：李杜文章在，光焰万丈长。
   
9. 陈善《扪虱新语》卷七：“老杜诗当是诗中《六经》，他人诗乃诸子之流也”。《旅夜书怀》：飘飘何所似，天地一沙鸥。

  

![郭暮云：草堂怀杜](images/beepress5-1572665552.jpeg "郭暮云：草堂怀杜")  

> 原文始发于微信公众号（暮云的半导体）：[郭暮云：草堂怀杜](http://mp.weixin.qq.com/s?__biz=MzAxMzcyMDY4Ng==&mid=2652605057&idx=1&sn=773ce92990aa14a82bdf4ef3b454607c&chksm=80716780b706ee96fe5d168774b38e08f9e74db06900c1f7919ea61e88efd7748780989ec7ef&scene=27#wechat_redirect)
